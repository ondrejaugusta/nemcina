# 4. Skloňování podstatných jmen

Němčina rozlišuje narozdíl od češtiny jen **čtyři pády**:  
| Pád | Otázka čes. | Německy   | Název         |
| --- | ----------- | -------   | -----         |
| 1.  | Kdo? Co?    | Wer, was? | der Nominativ |
| 2.  | Čí? Koho?   | Wessen?   | der Genitiv   |
| 3.  | Komu?       | Wem?      | der Dativ     |
| 4.  | Koho? Co?   | Wen? Was? | der Akkusativ | 

Zato existuje tzv. **slabé skloňování** (nepravidelné), zvané také *n-Deklination*. Více k nepravidelnému až v části 4.2.

## 4.1 Pravidelné (silné) skloňování

Prozatím si vystačíme s běžným skloňováním. Zavedeme si několik pojmů a slov, které budeme dále používat:
- das Maskulinum, Maskulina = rod mužský,
- das Femininum, Feminima = rod ženský,
- das Neutrum, Neutra = rod střední,
- der Mann, ä-er = muž,
- die Frau, -en = žena,
- das Baby, -s = dítě.
- der Ondra, -s = easter egg

> [!NOTE] Zápis
>
> Nová podstatná jména budeme zapisovat ve formátu:
>
> [člen] [slovo], [změny v množném čísle]
>
> &nbsp;
>
> Tedy například *der Mann, ä-er* je v jednotném čísle (*Singular*, zkratka Sg) *der Mann*, v množném čísle (*Plural*, zkratka Pl) se z *a* stává *ä*, na konec "přilepíme" koncovku *-er* a vyměníme člen (v množném vždy *die*) – vznikne tedy *die Männer*.
>
> Pokud je uvedena jen koncovka (*die Frau, -en*), pak se mění jen ta (+ člen): *die Frau* → *die Frauen*.
>
> Pokud je uvedena zcela nová varianta slova (*das Neutrum, Neutra*), je v množném čísle celé slovo zaměněno za tuto variantu (→ *die Neutra*).
>
> Pokud je uvedeno slovo s Pl variantou *-*, pak takové slovo mění jen člen, jinak ale zůstává v množném čísle stejné (*das Äffchen, -* (= opička) → *die Äffchen*)
>
> Pokud je uvedeno slovo s Pl variantou *x*, pak takové slovo **nemá** pluralizovanou variantu, existuje tedy jen v jednotném čísle. Naopak, pokud je slovo zapsáno jako *-e x, [...]*, existuje takové slovo pouze ve své pluralizované formě a nedisponuje singulární variantou (v češtině je k tomuto ekvivalentní podstatné jméno pomnožné). Příkladem těchto slov buďte *-e Ruhe, x* (= klid) a *-e x, Eltern* (= rodiče).

[quiz id="4-mini-plurals" intermediary]