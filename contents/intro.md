# 0. Úvod do učebnice

Vítám Tě, zbloudilý tuláku vodami internetu, v této učebnici německého jazyka.

Najdeš zde vše, co jsem se učil v prvním ročníku mých studií na německém gymnáziu.

Učebnici stále rozšiřuji, pokud zde tedy něco není, doporučuju se podívat za nějaký čas.  

## 0.1 Návod k používání
**Úvodem bych rád řekl něco o tom,** jak bude tato učebnice koncipována.

Ve vrchní části učebnice najdeš navigaci, díky níž se budeš moct pohybovat mezi jednotlivými kapitolami. Na konci každé kapitoly pak najdeš ovladače, díky kterým se budeš moct přesouvat mezi jednotlivými na sebe navazujícími kapitolami.

Jednotlivé kapitoly budou očíslovány vždy takto:
# X. Název hlavní kapitoly
## X.Y Název podkapitoly
### X.Y.Z Část podkapitoly

Veškerá neznámá slova budou patřičně označena *kurzívou* a prolinkována do <a href='glosar.html' target='_blank'>glosáře</a>.

V textu se budou objevovat i upozornění. Ta budou rozdělena do tří kategorií:

> [!NOTE]
>
> Takto bude vypadat poznámka. Její charakter je – jak to už u poznámek bývá – pouze doplňující.

> [!INFO]
>
> Toto je informační boxík. Bude využíván zejména k vysvětlení různých pojmů a obecně všeho, co bude dobré si zapamatovat pro další hladký průběh.

> [!WARNING]
>
> Poslední ze tří různých upozornění je varianta Pozor, která bude upozorňovat na časté chyby, chytáky a další pastičky, které si pro nás, nebohé učedníky, němčina přichystala.

## 0.2 Disclaimer
Učebnice je psána ve volném čase a velmi silně čerpá z materiálů, které jsem dostal ve škole (kdysi dávno, před asi šesti lety).

Neplánuji tu tvořit chyby ani nic podobného, ale za občasný výskyt překlepu se omlouvám. Veškeré výtky rád přijmu na adrese [ucebnice@ondrejaugusta.cz](mailto:ucebnice@ondrejaugusta.cz).

To je ke konceptu celé učebnice všechno.

**Tak směle do toho – los geht's!**